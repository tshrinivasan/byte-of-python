# முன்னுரை

பைத்தான், மிகவும் எளிய, ஆனால் திறம் மிக்க கணினி நிரலாக்க மொழி. (நிரலாக்கம் = Programming)  மாணவர்கள் முதல் வல்லுனர்கள் வரை பலரும் பயன்படுத்தி வரும் மொழி. இதில் நிரல் எழுதுவது இனிதாகவும், மகிழ்ச்சியாகவும் இருக்கும். ஆம். நமது நினைப்பதை எளிதில் நிரலாக மாற்றி, இயக்கி விட முடிந்தால் பெருமகிழ்ச்சி தானே. இந்த சிறு நூலில் பைத்தான் அறிமுகம் பெற்று, நாம் விரும்பும் நிரல்களை எளிதில்வ, விரைவில் எழுதக் கற்கலாம்.


## யாருக்காக, இது யாருக்காக? 

இது உண்மையிலேயே ஒரு சிறு நூல்தான். பைத்தான் மொழி அறிமுகம் மட்டுமே இதில் கிடைக்கும். மாணவர்கள், நிரலாக்கத்துக்குப் புதியவர்கள் ஆகியோருக்காகவே இந்த நூல் எழுதப்பட்டுள்ளது. வல்லுனர்களும் படிக்கலாம். 

உங்களுக்கு, கணினி இயக்கத் தெரியும். அதில் கோப்புகளை எழுதி, சேமிக்கத் தெரியும். அதே கோப்புகளை மீண்டும் திறக்கத் தெரியும் எனில், சபாஷ். பிடியுங்கள் ஒரு பரிசு. நீங்கள் இனி எளிதில் பைத்தான் மொழி கற்கலாம். 
'என்ன? நிஜமாகவா?' 
'அட. ஆமாங்க. நீங்களும் பைத்தான் கற்கலாம்.' 
'இது போதும் எனக்கு. இது போதுமே. வேறென்ன வேண்டும் இது போதுமே!' 

உங்களுக்கு ஏற்கெனவே ஏதேனும் ஒரு நிரலாக்கம மொழி தெரியும் எனில் இன்னும் எளிது. பிற மொழிகளுக்கும் பைத்தான் மொழிக்கும் உள்ள சில வித்தியாசங்களை ஆங்காங்கே சொல்லி இருப்பேன். உங்களுக்கு வேறு ஒரு நிரலாக்க மொழி, மிகவும் பிடிக்கும் எனில், அதற்கு விடை கொடுக்கும் நேரம் வந்து விட்டது. விரைவில் பைத்தான் எனும் காதல் பிசாசு உங்கள் மனதில் மேல் நிரந்தரமாக குடி கொள்ளப் போகிறது. 



## இந்த மின்னூலின் இணைய தளம்

"A Byte of Python" என்ற ஆங்கில நூலைத் தழுவி எழுதியதே இந்த மின்னூல். ஆங்கில மூல நூலின் இணைய தளம் இது. {{ book.officialUrl }} இங்கே நீங்கள் ஆங்கில நூலின் மேம்பட்ட பதிப்புகளை இணைய வழியில் படிக்கலாம். பதிவிறக்கம் செய்யலாம். பிற மொழிகளிலும் படிக்கலாம். [அச்சு நூலாகவும் வாங்கலாம்]({{ book.buyBookUrl }})


## Something To Think About

> There are two ways of constructing a software design: one way is to make it so simple that there are obviously no deficiencies; the other is to make it so complicated that there are no obvious deficiencies. -- C. A. R. Hoare

<!-- -->

> Success in life is a matter not so much of talent and opportunity as of concentration and perseverance. -- C. W. Wendte
